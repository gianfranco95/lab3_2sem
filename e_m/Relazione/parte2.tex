\section{Elettroni in campo magnetico}
Abbiamo inserito il bulbo di vetro, collocando la macchina fotografica in una posizione tale da vedere il piano su cui giacevano gli elettroni, ortogonale a quello delle bobine, a sua volta ortogonale alla congiungente obiettivo-occhio. Abbiamo cercato inoltre di visualizzare la scala graduata in modo che passasse dal centro del bulbo. La posizione della macchina fotografica è stata fissata al pavimento adoperando del nastro adesivo. Per evitare differenze di calibrazione tra le varie immagini è opportuno infatti scattare le foto alla stessa distanza, con lo stesso ingrandimento e la stessa modalità.\\
Svolte le operazioni indicate, che includono la messa a fuoco e la copertura delle bobine con un panno al fine di visualizzare meglio la traccia luminosa, abbiamo variato V$_{heat}$, scattando una foto per ciascun valore di 3V, 4V, 5V, 6V, 7V, riportate in \fig{figura_3}, \fig{figura_4}, \fig{figura_5}, \fig{figura_6}, \fig{figura_7} rispettivamente. Abbiamo osservato come il raggio tenda ad aumentare per valori di V$_{heat}$ crescenti, mentre per valori più piccoli si evidenzia anche una struttura ad elica e a V$_{heat} = 3$ V il segnale è a malapena visibile. Tali figure sono state ottenute tutte con le stesse V$_{acc} = 246.1$ V e I$_{coil} = 1.18$ A. Mantenendo invece V$_{heat} = 6$ V abbiamo variato V$_{acc}$ e I$_{coil}$ al fine di ricavare il raggio.\\
\subsection{Calibrazione}
Per poter svolgere la calibrazione è invece necessario, in assenza di bulbo, fotografare la scala graduata (con il dispositivo di illuminazione acceso) e prendere le posizioni delle tacchette; per ciascuna di esse ci sarà quindi un valore in unità arbitrarie (in componenti x ed y, definiti come x e come y rispettivamente) ed un valore in centimetri visualizzabile sul righello, definito come z. Il fattore di calibrazione è $\alpha = \frac{\sqrt{x^2+y^2}}{z} = {\sqrt{1+a^2}}{b} = 158 \pm 23$ pixel/cm. $a = 73.4 \pm 0.1$ e $b = 0.47 \pm 0.07$ cm/pixel sono stati ottenuti da fit lineari ad un parametro svolti rispettivamente per x(y) e per z(y), considerando gli errori sulle ordinate e quelli sulle ascisse, opportunamente propagati. Abbiamo stimato errori di 3 pixel per le y e di 4 pixel per le x, quindi confrontabili tra loro, mentre l'errore sulle z è stato considerato nullo.
\subsection{Misura dei raggi}
Abbiamo scattato numerose foto del dispositivo con V$_{heat} = 6$ V, prendendo numerosi punti (nell'ordine del centinaio per ciascuna foto) lungo la traccia (ove visibile), approssimativamente a metà della stessa onde minimizzare la parte statistica dell'errore dovuto allo spessore. Per i set di coordinate relativi a ciascuna foto abbiamo allora svolto un fit circolare. Per tenere conto della geometria proiettiva abbiamo misurato la distanza tra righello ed obiettivo $d=64.9 \pm 0.1$ cm e quella tra obiettivo e centro del bulbo $l=54.9 \pm 0.1$ cm, con l'ausilio del metro, aggiungendo alle misure un fattore l/d a moltiplicare.\\
Nel fit circolare, numerico, abbiamo considerato come errore una media degli errori sulle x e sulle y, espressi in centimetri e con la correzione dovuta alla geometria proiettiva; per un'immagine sono stati campionati i punti sia lungo il limite esterno che lungo il limite interno della traccia, prendendo poi x e y come una media su due valori e propagando gli errori di conseguenza. Il fit è a tre parametri; tra questi, il raggio. L'operazione di fit viene ripetuta per ciascuna delle 29 foto realizzate ottenendo così 29 diversi valori di raggio. Assieme alla tensione di accelerazione e alla corrente corrispondenti, per cui l'errore è sull'ultima cifra significativa, i risultati sono riportati in \tab{tabella2}. Noto B$_{zmax}[T] = 7.80*10^(-4)I_{coil}[A]$ ed $\frac{e}{m}= \frac{2V_{acc}}{{B_{z}r}^2}, abbiamo anche riportato il valore di e/m.\\
\begin{table}[h]
	\centering
	\begin{tabular}{*{4}{S[table-figures-exponent = 2]} }
		{$V_{acc}$[V]} &{$I_{coil}$[A]} & {$r$[cm]} & {$dr$[cm]} & {$e/m$[V/C]} \\
		\midrule
                     293.1 & 1.24
                     279.9 & 1.24
                     279.9 & 1.34
                     279.9 & 1.55
                     279.9 & 1.87
	          237 & 1.43
	          237 & 1.29
	          237 & 1.58
	          252.3 & 1.23
	          252.3 & 1.44
	          265.2 & 1.23
	          265.2 & 1.40
	          265.2 & 1.53
	          265.2 & 1.70
	          271.2 & 1.70
	          271.2 & 1.54
	          271.2 & 1.39
	          271.2 & 1.23
	          292.9 & 1.31
	          292.9 & 1.44
	          292.9 & 1.56
	          292.9 & 1.69
	          226 & 1.18
	          246 & 1.24
	          246 & 1.18
	          246.1 & 1.18
	          206.9 & 1.17
	          206.9 & 1.07
	          279.9 & 1.55

	\end{tabular}
	\caption{ }
	\label{t:tabella2}
\end{table}
Dai risultati abbiamo potuto ricavare una media pesata dei valori di e/m, pari a $\frac{e}{m}_{media} = 2.1 \pm 0.2$ V/C. Essa risulta in accordo entro 2 sigma con il valore atteso $\frac{e}{m}{att} = 1.7589 \pm 0.0002$ V/C. Come errore abbiamo anche considerato la variazione di e/m dovuta alla manipolazione della manovella FOCUS, che dà luogo ad un incertezza aggiuntiva, data dalla semidispersione, di $\Delta \frac{e}{m} = 0.1$ V/C, sommata in quadratura all'incertezza ottenuta dalla media pesata. Esiste la possibilità di una sottostima di $r$ che abbia portato ad una generale sovrastima di e/m. Abbiamo infine riportato in \fig{figura_8} un grafico di ${B_z r}^2$(V$_{acc}$).